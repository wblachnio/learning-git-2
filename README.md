# Zadanie: Pierwsze repozytorium na Githubie

Twoim zadaniem będzie założenie nowego repozytorium o nazwie learning-git-2 i wypełnienie go commitami.

W poniższej instrukcji piszemy tylko co masz do zrobienia, ale nie podajemy kiedy masz wykonać które komendy. Zdecyduj samodzielnie m.in. kiedy zapisywać commity czy jakich użyć tagów HTML. Efektem Twoich prac ma być strona z tekstem piosenki, wykonana zgodnie z dobrymi praktykami, zarówno pod względem kodu jak i korzystania z Gita.

Wykonaj następujące operacje:

załóż nowe repozytorium na GitHubie,
sklonuj je na swój komputer,
stwórz plik index.html,
dodaj do tego pliku podstawowy kod HTML (doctype, head, etc.),
wejdź na tekstowo.pl i wybierz dowolną piosenkę,
wstaw do swojego kodu HTML tytuł piosenki, nazwę wykonawcy i pierwszy fragment piosenki (np. pierwszą zwrotkę),
za pomocą interfejsu GitHuba wstaw drugi fragment piosenki (w tym zadaniu jest to jedyna edycja pliku wykonywana na stronie GitHuba, pozostałe zmiany wykonuj na plikach zapisanych na Twoim komputerze),
wstaw trzeci fragment piosenki,
dodaj style, dzięki którym strona będzie wyglądała estetycznie (kolory, rozmiary czcionek, odstępy pomiędzy zwrotkami, szerokość i paddingi kontenera treści),
na najnowszym commicie dodaj tag o nazwie task-3-finished.
Link do repozytorium wklej poniżej i wyślij do mentora.
